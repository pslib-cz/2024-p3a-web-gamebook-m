# **Funkční požadavky**

- [ ] **1. Správa uživatelů**
  - **Registrace a přihlašování**
    - Hráči si mohou vytvořit účet.
    - Hráči se přihlašují ke svým účtům, aby mohli ukládat postup hry a statistiky postavy.

---

- [ ] **2. Výběr postav a schopností**
  - **Výběr postavy**
    - Hráči si vybírají z několika možností postav, které mají jedinečné schopnosti.
    - Každá postava má různé bonusy, síly a slabiny.
    - Příklady:
      - **Válečník**: Vysoká síla, střední HP.
      - **Kouzelník**: Vysoká vůle, speciální bonusy na útoky.
      - **Zloděj**: Schopnost kritických zásahů a lepší únik.

---

- [ ] **3. Pohyb a mechanismus kostky**
  - **Pohyb po herním plánu**
    - Herní mapa je rozdělena na políčka.
    - Pohyb hráče závisí na hodu kostkou (hod D6).
    - Na většině políček se vyhodnocuje nějaká akce.

---

- [ ] **4. RPG statistiky**
  - **Základní statistiky pro každou postavu**
    - **HP (životy)**: Určuje přežití hráče.
    - **Zlaťáky**: Měna pro nákup předmětů.
    - **Vůle**: Pro mentální souboj.
    - **Body osudu**: Umožňují přehodit kostku nebo se vyhnout kritickým zásahům.
    - **Síla**: Pro normální boj.

---

- [ ] **5. Události na políčkách**
    -Každé polícko může spustit jednu z událostí.
---

- [ ] **6. Inventář**
  - **Správa inventáře**
    - Hráči mohou během hry sbírat předměty (zbraně, lektvary, brnění atd.).
    - Inventář má omezenou kapacitu na 8 políček.

---

- [ ] **7. Bojový systém**
  - **Souboje založené na kostkách**
    - V boji se pouze porovnává hráčova sílaúvůle + hod kostky vs síla/vůle nepřítele + hod kostky
    - Speciální schopnosti nebo předměty mohou ovlivnit hody nebo poškození.
---

- [ ] **9. Speciální aktivity (když zbyde čas a síla :D)**
  - **Interaktivní aktivity na specifických políčkách**
    - 4 políčka na každé vrstvě mapy obsahují speciální úkoly nebo interakce, jako:
      - Logické hádanky.
      - Minihry.
      - Časově omezené úkoly.

---

- [ ] **10. Minimap**
  - **Mapa pro orientaci**
    - Na obrazovce je minimapa zobrazující aktuální pozici hráče.
    - Hráč vidí jestli je na políčku již nějaká karta události nebo ne.

# **Pravidla**
## Cíl hry

Cílem hry je dojít ke Koruně moci ve středu plánu. Postava by měla nejprve podstupovat dobrodružství ve vnějším a středním pásu, aby rozvinula svou sílu, vůli a životy. Až se bude cítit dostatečně silná, může se pustit do vnitřního pásu. Nejprve však musí najít magický přívěšek, který jí umožní vstoupit do Údolí ohně a dostat se až ke Koruně moci.

## Staty postavy

### Síla

Síla představuje houževnatost postavy, její výdrž a bojové schopnosti. Používá se při boji a při zdolávání některých překážek, na které lze při hře narazit. Okamžitá síla postavy je součtem hodnoty síly postavy a všech bodů síly získaných z kouzelných předmětů a předmětů, které je v daný okamžik možno použít. Síla postavy nemůže nikdy klesnout pod hodnotu síly dané postavy.

### Vůle

Vůle představuje inteligenci postavy, její moudrost a magické schopnosti. Je hlavní zbraní postavy při mentálním souboji. Okamžitá vůle postavy je součtem hodnoty vůle postavy, počtu ukazatelů vůle a všech bodů vůle získaných z kouzelných předmětů a předmětů, které je v daný okamžik možno použít. Vůle postavy nemůže nikdy klesnout pod hodnotu vůle dané postavy.

### Životy

Životy představují odolnost postavy. O životy lze přijít v boji, mentálním souboji (souboj s vůlí) a při dalších nebezpečných setkáních. Životy postavy označují ukazatele života (zelené kužely) vedle karty postavy. Postavy si mohou ztracené životy doplnit uzdravením nebo získáním života.  
Každá postava začíná hru s počtem životů rovným hodnotě života uvedené na její kartě postavy.

### Osud – Body osudu

Osud představuje štěstí postavy. Jednou za hod kostkami může hráč za následujících podmínek zaplatit jeden bod osudu a opakovat hod jednou právě hozenou kostkou:

1. Jedná se o hod na pohyb jeho postavy.
2. Jedná se o hod na útok jeho postavy.
3. Jedná se o hod v rámci pokynů na jeho kartě nebo hracím poli.

Jestliže hráč zaplatí bod osudu, musí se smířit s novým výsledkem; není možné zaplatit další bod osudu a opakovat hod stejnou kostkou znovu.  
Jestliže hráč hází více kostkami, může zaplatit pouze jeden žeton osudu a opakovat hod jednou z nich. Postavě, která použije všechny své žetony osudu, se nestane nic špatného, kromě toho, že je nebude moci používat, dokud nějaké nezíská — je vydána na pospas osudu.

### Zvláštní schopnosti

Každá postava má jednu či více zvláštních schopností, které jsou uvedeny.

### Počáteční pole

Počáteční pole postavy je pole, na kterém postava začíná hru. Počáteční pole postavy je uvedeno u každé postavy.

---

## Karty Setkání

Většina polí na plánu Talismanu hráčům říká, že mají otočit jednu nebo více karet setkání. Při otáčení se karty setkání berou z vrchu balíčku setkání a vykládají se lícem vzhůru na pole, kde k setkání došlo.

### Druhy Karet Setkání

#### Události

Řiďte se pokyny na kartě. Pokud postava otočí kartu a má podle ní přijít o svůj tah, daný tah okamžitě končí.

#### Nepřítel - Zvíře, Drak nebo Netvor

Tito nepřátelé napadnou jakoukoliv postavu, se kterou se setkají. Dojde k boji. Zabité nepřátele tohoto druhu vám mohou přidat sílu, pokud suma sil všech zabitých monster překročí sedm — automaticky hráč dostane jednu sílu.

#### Nepřítel - Duch

Tito nepřátelé napadnou jakoukoliv postavu, se kterou se setkají. Dojde k mentálnímu souboji. Zabité nepřátele tohoto druhu vám mohou přidat vůli, pokud suma vůle všech zabitých monster překročí sedm — automaticky hráč dostane jednu vůli.

#### Předmět, Kouzelný předmět

Přidává bonusové staty hráči.

#### Cizinci

Řiďte se pokyny na kartě. Cizinci mají na postavy, které se s nimi setkají, různé efekty. Někdy je jejich chování založeno na přesvědčení dané postavy.

#### Místa

Řiďte se pokyny na kartě. Na některých místech musí postava hodit kostkou, aby zjistila, na co narazila, zatímco jiná místa ji odmění při každé návštěvě.

---

## Tah Hráče

Postavy se ve svém tahu pohybují po plánu. Obvykle podle hodu kostkou nebo kvůli podivným tvorům či místům, které objevily.  
Po dokončení pohybu se mohou postavy na poli, na které dorazily, setkat s jinými postavami nebo se řídit pokyny na daném poli. Pokyny často vyzývají k otočení karet setkání. Tyto karty představují předměty, nepřátele a další věci, které postava na poli objevila.  
Postavy postupně sílí, a když se cítí dostatečně mocné, mohou vyrazit do středu plánu a pokusit se dojít až ke Koruně moci. Přesněji řečeno, tah každého hráče se skládá ze dvou částí v tomto pořadí:

1. **Pohyb** — Hráč hodí kostkou a posune svou postavu o tolik polí doprava nebo doleva.
2. **Setkání** — Jakmile postava ukončila svůj pohyb, musí vyřešit setkání na poli, kam dorazila, nebo s postavou, která se zde nachází.

### Pohyb

Hrací plán zobrazuje magickou zemi rozdělenou do tří regionů (vnější pás, střední pás a vnitřní pás). Každý region je dále rozdělen na pole. Postavy se pohybují po polích v rámci pásů, mezi kterými mohou přecházet prostřednictvím setkání či karty.

### Setkání

Jakmile postava ukončí svůj pohyb, musí buď vyřešit setkání na poli, kam dorazila, nebo s postavou, která se zde nachází. Postavy se mohou setkat s širokou škálou příšer a osob. Někdy jsou setkání přátelská a přinesou postavě dar. Jindy jsou setkání nepřátelská a skončí napadením postavy.

### Útok

Útoky se dělí na dva druhy: boj a mentální souboj. K boji dojde, když je postava napadena příšerou s sílou větší než vůlí, a k mentálnímu souboji, když je tomu naopak.
Souboj probíhá tak že si hráč sečte všechnu svoji sílu / vůli a hodí si kostkou, když je větší než protivníkova je protivník poražen. Pokud ne hráč přichází o život.

#### Vyhodnocení boje s příšerami

Boje s příšerami se vyhodnocují podle následujících kroků:

- **Nerozhodný výsledek**  
  V případě nerozhodného výsledku není zraněna žádná strana (postava neztrácí život a příšera není zabita) a tah okamžitě končí. Není-li uvedeno jinak, postava ve svém příštím tahu opustí toto pole, aniž by se znovu utkala v boji s tím, s čím bojovala.

- **Více než jeden nepřítel**  
  Pokud je na poli více nepřátel, kteří útočí silou, vystupují v boji jako jeden, přičemž svou sílu sečtou dohromady a hodí pouze jednou kostkou na útok. Výsledkem je jediné útočné číslo.

#### Mentální souboj

K mentálnímu souboji dojde, když:

1. Se postava setká s nepřítelem — duchem nebo jinou příšerou s uvedenou vůlí;

##### Vyhodnocení mentálního souboje

Mentální souboj se vyhodnocuje stejně jako boj s následujícími výjimkami:

1. Síla je nahrazena vůlí.
2. Předměty nemohou zabránit ztrátě životů.

---

## Pravidla pro postavy

V této části jsou podrobněji popsána pravidla pro postavy, včetně toho, jak postavy získávají bohatství, jak se vyhýbají příšerám.

### Zlato

Zlato hráčům umožňuje nakupovat předměty a platit za služby. Každá postava začíná hru s jednou zlatou mincí a další obvykle získává v rámci setkání.  
Ceny jsou udávány ve zlatých mincích (Z). „3Z“ tedy představuje tři zlaté mince.  
Zlato není považováno za předmět, takže se nepočítá do limitu předmětů, které postava nese. Jestliže má postava přijít o zlato a žádné nemá, efekt se neprovede.

### Předměty

Mezi předměty řadíme jak obyčejné, tak kouzelné.  
V průběhu hry postavy obvykle získávají předměty v rámci setkání. Všechny předměty, které má postava u sebe, vidí vlevo.

### Limit nesených předmětů

Max 8 předmětů.

#### Klíčová slova: Zbraň a Zbroj

Některé předměty, které postavě zvyšují bojové schopnosti, jsou nad textem s popisem označeny klíčovým slovem *zbraň*. V průběhu útoku je možné používat pouze jednu zbraň.  
Některé předměty, kterými lze při poražení postavy zabránit ztrátě života, jsou nad textem s popisem označeny klíčovým slovem *zbroj*. V průběhu útoku je možné používat pouze jednu zbroj.
